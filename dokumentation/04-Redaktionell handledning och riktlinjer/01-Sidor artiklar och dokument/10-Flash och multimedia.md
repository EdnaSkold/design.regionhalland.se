---
title: 'Flash och multimedia'
status: wip
---
Riktlinjer för att publicera Flash och annan multimedia.

  - Använd inte Flash eller andra multimedafiler som kräver tilläggsprogram på besökarens dator. Att Flash ”ser snyggare ut” är inget giltigt skäl att använda det.

  - Ersätt Flash med något som inte kräver tilläggsprogram till webbläsaren, förslagsvis en kombination av HTML 5 och Javascript. Denna teknik stöds av alla moderna webbläsare, både på dator och på mobila enheter.

## Flash är inte läsbart för alla

Flash gör det mycket svårare för besökare med funktionsnedsättning att ta del av informationen. Den som inte ser stängs ofta ute helt och hållet. Flash fungerar dessutom inte alls på iPhone och iPad. Det fungerar ofta mycket dåligt på många andra mobiltelefoner och surfplattor.

## Om du ändå måste använda Flash eller andra multimediaformat

Sträva i det längsta efter att undvika denna typ av format. Om du ändå bedömer att du måste använda det så:

  - Erbjud alltid en version av innehållet som består av statisk text och bild. Helst direkt på webbsidan, annars som nedladdningsbar tillgänglig pdf.

  - Ange alltid vad som krävs för att se Flash-filen eller multimedafilen.

  - Lagra filerna på annan plats än regionhalland.se och öppna alltid länken i ett eget fönster

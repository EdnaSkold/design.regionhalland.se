---
title: 'Video'
status: wip
---
Riktlinjer för att publicera video på regionhalland.se.

Begreppet video omfattar i det här sammanhanget all rörlig media som presenteras på en webbsida, det vill säga: filmer, TV-produktioner, direktsändningar, webbseminarier, innehåll i utbildningar, animeringar och så vidare.

  - Video presenteras i första hand infogat direkt på sidan.

  - Video som integreras direkt på sidan måste vara publicerad via någon av regionens officiella konton på Youtube eller en Facebooksida i Region Hallands regi. Alternativt annan offentlig myndighet.
  > (Eventuellt annan plattform också?)

  - Video ska aldrig starta automatiskt på en sida.

  - En sammanfattning av videons innehåll ska presenteras som text i direkt anslutning till filmen.

  - Video ska följa riktlinjer för tillgänglighet (se nedan).

  - Alternativ till att bädda in en video är att länka till den. Använd då en beskrivande länktext.

## Video som öppnas i nytt fönster

* Beskriv vad videon handlar om redan på webbsidan med länken.

* Om videon kräver ett särskilt program eller plugin på besökarens dator för att kunna visas måste du ange det.

## Exempel på inbäddad video på sidan
> Här får vi bädda in video som exempel. Ska ta fram bättre exempel-url

Videoklippet ovan är inbäddat genom att klistra in url:en https://www.youtube.com/watch?v=TBL1AFq9i8Q på sidan. (ersätt med nytt exempel samt bädda in videon på sidan)

## Riktlinjer för tillgänglig video

  - Video som publicerats efter den 23/8 2018 ska vara tillgänglighetsanpassad senast den 23/9 2019.

  - Video som publicerats innan den 23/8 2018 ska vara tillgänglighetsanpassad senast den 23/9 2020.

  - För att en video ska anses vara tillgänglig gäller följande:
   - Videon ska ha undertexter som återger det som sägs och illustreras i filmen.
   - Om det finns innehåll i filmen som inte beskrivs med tal (till exempel en okommenterad bild med ett diagram) ska videon publiceras i särskild version eller ha ett särskilt ljudspår med syntolkning, alternativt ha en detaljerad textbeskrivning av det som visas i filmen. Textbeskrivningen ska presenteras direkt på sidan eller via länk till en egen sida.

> Ett djupare resonemang på avdelningen behövs

  - Direktsändningar behöver inte textas och syntolkas om de inte ska sparas för återutsändning vid ett senare tillfälle.

  - Inspelade direktsändningar ska textas senast 14 dagar efter ursprungligt sändningsdatum om de ska förbli publicerade. Om de innehåller okommenterat innehåll måste de syntolkas eller förses med detaljerad textbeskrivning.

## Tips för tillgänglig video

Ofta går det att skapa högre tillgänglighet i din film redan när du planerar eller skriver manus. Om filmen eller direktsändningen till exempel innehåller ett diagram eller annan illustration så kan innehållet i illustrationen beskrivas av den eller dem som talar. Då kan alla förstå vad som visas i filmen.

Använder du manus i produktionen kan det också med fördel användas som underlag för filmens undertexter. På det sättet är mycket av textningsjobbet redan gjort när du gör slutredigeringen av filmen.

Tjänsten textamig.se kan vara till hjälp med att få en första transkribering. Den måste dock korrekturläsas och justeras före publicering då den görs helt maskinellt och automatiskt. För bästa resultat bör du se till att ljudkvalitén är hög samt att personerna som medverkar i videon talar tydligt och utan utpräglad dialekt.

> Eventuellt kan vi väva in en instruktionsfilm som denna eller annan för att ytterligare vägleda

---
title: "Vår Logotyp"
date: 2019-01-24T11:17:48+01:00
draft: false
description: "Region Hallands grafiska profil. Denna nya version från 2019 ersätter tidigare versioner."
weight: 0
---
# Vår logotyp

{{< figure class="shadow" src="/images/logotypes.png" alt="Våra logotyper" >}}

{{< button icon="download" url="/files/logotyper.zip" label="Ladda hem våra logotyper" >}}


## Regionens kvalitetsstämpel
Region Hallands logotyp är regionens kvalitetsstämpel och därför central för den grafiska profilen. Genom att alltid använda logotypen som avsändare när vi kommunicerar ökar igenkänningen och genomslagskraften. Vi vårdar därmed vårt varumärke och skapar också en tillit till Region Halland.

## Logotypens symbolik
Logotypen består av symbol och text. Symbolen utgörs av en visualiserad bild av Halland, illustrerad av två penseldrag. Konturerna är öppna i toppen och botten för att symbolisera regionens öppenhet mot omvärlden. Det gröna penseldraget står för skogen och landskapet, medan det blå symboliserar havet, åar och sjöar.

## Logotypen får inte förändras
Logotypen ska användas i färg när detta är möjligt, eftersom färgerna är viktiga för logotypens identitet. Symbolen får inte användas utan texten Region Halland. Proportionerna mellan texten och symbolen är fasta och får inte ändras. Logotypen får heller aldrig göras om eller användas med annat typsnitt.

## Liggande logotyp i första hand
Den liggande logotypen är vår huvudlogotyp och ska användas i första hand. På begränsade ytor som flaggor och skyltar kan det dock fungera bättre med den variant av logotypen som är centrerad och då är det tillåtet att använda denna. Huvudlogotypen ska användas med devisen ”Bästa livsplatsen”. I vissa fall kan det dock vara motiverat att inte ha med den, exempelvis när logotypen blir så liten att devisen blir svårläst. Logotypen och devisen har fasta proportioner och dessa ska inte ändras.

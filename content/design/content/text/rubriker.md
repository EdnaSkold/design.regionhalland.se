---
title: 'Rubriker'
status: wip
date: 2019-01-17T22:01:22+01:00
draft: true
---
Riktlinjer för att skriva korrekta sidrubriker, underrubriker, mindre rubriker samt rubriker i menyerna.


## Allmänt om rubriker
  - Rubriker ska alltid ha det viktigaste ordet först.
  - Rubriker ska sammanfatta det som är viktigast på sidan.
  - Du får inte använda fet eller kursiv stil i rubriker.

## Sidrubrik
  - Bör vara mellan cirka xx tecken (helst) och cirka xx tecken (max), inklusive blanksteg.
  - Sidrubriken behöver inte vara identisk med sidans namn, men de ska vara så lika som möjligt.
  - Sidrubrikens format ska vara rubriknivå 1 (h1). H1 får inte användas till något annat än just sidrubriken.
  - Var mycket sparsam med frågetecken, utropstecken eller kolon i rubriker.
  - Formuleringen av sidrubriken ska vara unik så långt det är möjligt.
  - Sidrubriken ska vara tydlig även utanför sin kontext (t.ex webbplatsens meny). Undvik att vara för kortfattad och generell. Exempel: ”Ansök om nytt SITHS-kort” istället för enbart ”Ansökan”. Ett tips är att se rubriken i söklistning hos t.ex Google. Förstår man redan här vad sidan handlar om?

## Underrubriker i brödtext
  - Underrubriken ska helst rymmas inom cirka xx tecken inklusive blanksteg. I undantagsfall kan underrubriken vara längre men helst inte över xx tecken inklusive blanksteg.
  - Underrubrikens format ska vara rubriknivå 2 (h2). H2 får inte användas till något annat än underrubriker.
  - Du kan ha en underrubrik direkt under ingressen om det krävs för att undvika intetsägande text som utfyllnad före den första underrubriken.

## Mindre rubrik
  - Mindre rubrik används för att ytterligare dela upp en längre text i mindre delar.
  - Den mindre rubrikens format ska vara rubriknivå 3 (h3). H3 får bara användas om det först finns en mellanrubrik (h2) högre upp på sidan. Det är inte tillåtet att exempelvis använda en underrubrik (h3) direkt efter sidrubriken.

## Menyrubrik (sidnamn)
I menyerna är det sidans namn som visas. Det kan därmed skilja sig från sidans rubrik men ska vara så lik som möjligt. Om sidan ska synas i menyn gäller detta för sidnamnet:
  - Helst mellan xx tecken och xx tecken (max). Blanksteg räknas som ett tecken.
  - Använd inte egennamn eller uttryck som är för specialiserade.

## Sidnamn för artiklar
För artiklar är alltid sidnamnet samma som sidrubriken, föregånget av datumet för artikelns skapande. Artiklars sidnamn syns aldrig i menyerna.

(Förslag för att mycket tydligt skilja på artiklar och sidor)

---
title: "Användbarhet"
date: 2019-01-17T22:12:26+01:00
draft: false
---
Här har vi samlat riktlinjer för webbplatsens olika typer av sidor samt delar av sidor.

Riktlinjerna täcker de flesta och mest använda delarna men inte allt. Tycker du att något saknas? Välkommen att höra av dig med dina förslag på förbättringar och tillägg.

>Formulär eller liknande för feedback

## Övergripande tips för att skapa bra webbsidor

De flesta besöker webbplatsen för att de måste, inte för att de vill. Här är tre tips för att göra webbesöket så smärtfritt som möjligt:

  - De flesta vill tillbringa så kort tid som möjligt på webbplatsen. Se därför till att besökaren kan lösa sina uppgifter snabbt och enkelt.

  - De flesta når webbplatsen via Google eller andra sökmotorer. Använd därför samma ord och begrepp som dina målgrupper använder när de söker efter information.

  - De flesta söker information som är aktuell och relevant. Rensa därför bort sidor och innehåll som ingen längre efterfrågar, så blir det enklare att hitta det som skapar nytta för besökaren.

I denna redaktionella handledning hittar du länkar till fler tips och information för att kunna skapa bra webbsidor.

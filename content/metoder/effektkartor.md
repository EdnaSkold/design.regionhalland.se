---
title: "Effektkartor"
linktitle: "Effektkartor"
date: 2019-01-31T21:10:07+01:00
draft: false
description: "Beskrivning av sidan"
weight: 0
---
Syftet med effektkartor är att tydliggöra vilka effekter man vill uppnå med en satsning, ny produkt eller tjänst. Genom att koppla dess effekter till konkreta handlingar säkerställer man att verksamheten levererar faktisk nytta för både verksamhet och kund.


{{< figure src="/images/metoder/effektkarta.png" link="/images/metoder/effektkarta.png" title="Exempel på effektkarta" >}}

## Nivå 1: Varför?
### Vad är en effekt
Effekten är det du vill uppnå i slutändan. Oftast handlar detta om konkreta mål som driver affärsnytta:

 - Försäljningen online skall öka med 10%
 - 200 fler elever skall klara grundskolan
 - Vår organisation skall minska antalet resor i jobbet

#### En effekt går alltid att mäta
Det kanske viktigaste med en effektkarta är att ta fram effekter som man kan koppla till konkreta mättal. Alla de tre exemplen ovan går ju att mäta väldigt precist genom att t.ex. sätta upp mål i Analytics eller se hur många reseräkningar som skickas in till ekonomiavdelningen. Ofta kan en effekt har flera olika typer av mätpunkter, ett hett tips är även att ta fram mättal eller KPI:er som går att följa upp kontinuerligt. I exemplet med onlineförsäljning går det ju att se i realtid hur försäljningen går; tack vare det får organisationen direkt feedback och vet om man gör rätt eller fel grejjer.

## Nivå 2: För vem?
### Hitta dina stakeholders
I slutändan så är det bara människor som kan generera en effekt. Det kan vara dina kollegor/anställda, era kunder eller kanske helt oväntade grupper som påverkar t.ex. en beslutsprocess. Effektkartan gör ingen skillnad på om dina stakeholders är interna eller externa. Alla som ni tror kan bidra till att effekten nås skall vara med här.

### Vet du inte vilka stakeholders du har?
Ett tips för att bättre förstå vilka som bidrar till din effekt är så klart att prata med de delar av din verksamhet som möter kunden, det kan vara t.ex. personalen i receptionen, era sjuksköterskor, kassörskor osv. Om ni inte har den typen av access kan det även vara nyttigt att sätta upp [Google Alerts](http://www.google.se/alerts) på relevanta nyckelord; vem online pratar t.ex. om produkten X, låt google meddela dig.

### Nivå 3: Vad ska åtgärdas?

#### Hur ser användarens problem ut?
Vad har dina stakeholders för incitament för att använda din produkt eller tjänst? Vad har dom för användarmål? En bra grej på denna nivån av effektkartan är att skriva så kallade [user stories](/metoder/userstories/).

### Nivå 4: Hur ska det åtgärdas?
Nu är vi på den sista nivån av effektkartan, det är här vi listar och prioriterar faktiska åtgärder kopplat till varje user story:

- Ta fram sidmall X
- Prata med X om Y
